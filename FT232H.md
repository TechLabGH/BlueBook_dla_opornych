## Adafruit FT232H Breakout - General Purpose USB to GPIO, SPI, I2C - USB C & Stemma QT

Zanim chińczycy zaleją rynek kiepskimi podróbkami nowszego układu firmy FTDI, zakupiłem sobie kilka płytek:

https://www.adafruit.com/product/2264

Płytki są odpowiednikiem wszelkich przejściówek USB-RS232, ale tym razem wyposażonych dodatkowo w interfejsy SPI i I2C, więc oferują możliwość sterowania różnymi modułami wprost z komputera.

<img src="https://cdn-shop.adafruit.com/970x728/2264-06.jpg" alt="Źródło: Adafruit" title="Źródło: Adafruit">

Adafruit poszedł w produkcję przeróżnych płytek z założeniem, że będą programowane w "pythonie". Może się to podobać, lub nie. Natomiast chyba warto zrobić sobie możliwość łatwej komunikacji przez I2C albo SPI wprost z komputera. Do tego są tak małe, że można je użyć do budowy projektów z wyjściem usb bez konieczności lutowania tych małych układów, co bez odpowiedniego zaplecza może być wyzwaniem samym w sobie.

Z płytką jest jededen problem - aby przełączyć się z trubu UART na jinybujachę przez I2C/SPI, należy przekonfigurować sterowniki. 

Do instalowania sterowników najlepiej użyć ZADIG 
 - aby adapter pracował w normalnym trybie UART - użyj sterowników USB Serial CDC
 - aby adapter pracował w trybie I2C... należy użyć **libusbk**

Instrukcja na postawie opisu: https://learn.adafruit.com/circuitpython-on-any-computer-with-ft232h/overiew

#### CircuitPython kontra Biblioteki CircuitPython:
 - **CircuitPython** to implementacja Pythona stworzona do uruchamiania na mikrokontrolerach (firmware) wykonująca skrypty napisane w Pythonie i dająca możliwość dostępu z ich poziomu dostęp do portów mikrokontrolera.
 - **Biblioteki CircuitPython** - podobnie jak w C, Arduino - kod napisany w Pythonie ułątwiający dostęp do różnych sensorów, kontrolerów, płytek... Na przykład [ta](https://github.com/adafruit/Adafruit_CircuitPython_Motor/tree/31c819f377cf71f61cfb84eae159f1f948980db7) ułatwia sterowanie silnikami za pomocą sygnału PWM. 

CircuitPython można załadować na mikrokontroler i za jego pośrednictwem można mieć dostęp do poszczególnych portów. Można też użyć istniejącej biblioteki stworzonej dla jakiegoś sensora, która ma już całą warstę komunikacyjną zaprogramowaną. 

<img src="https://cdn-learn.adafruit.com/assets/assets/000/081/365/original/sensors_board_mcu.png?1569354970" alt="Źródło: Adafruit" title="Źródło: Adafruit">

Na mocniejszych urządzeniach pokroju "Malinki" nie da się uruchomić bezpośrednio CircuitPythona, ale są one na tyle silne, aby uciągnąć cały system operacyjny z normalną implementacją tego języka. Aby móc używać bibliotek CP w normalnym Pythonie, stworzono bibliotekę [Blinka](https://learn.adafruit.com/circuitpython-on-raspberrypi-linux/overview).

<img src="https://cdn-learn.adafruit.com/assets/assets/000/081/366/original/sensors_board_sbc.png?1569354982" alt="Źródło: Adafruit" title="Źródło: Adafruit">

W końcu można użyć dokładnie tej samej biblioteki na normalnym komputerze. Natomiast komputery personalne nie mają wbudowanych interfejsów, do których można podłączyć prosty wyświetlacz LCD, sensor, kilka diod i przycisków. Do tego właśnie stworzono [tę płytkę](https://www.adafruit.com/product/2264). Podłącza się ją do portu USB i można odczytać albo sterować jej pinami z poziomu skryptu napisanego w Pythonie z wykorzystaniem bibliotrki Blinka i bibliotek CP.

<img src="https://cdn-learn.adafruit.com/assets/assets/000/081/369/original/sensors_board_ft232h.png?1569355012" alt="Źródło: Adafruit" title="Źródło: Adafruit">

